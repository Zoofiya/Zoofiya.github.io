---
layout: page
title: About me
permalink: /about/
---
<!-- https://dev-notes.eu/2016/01/images-in-kramdown-jekyll/ -->
![pic1](/pics/pic1.jpg){:class="img-responsive"}

Sofia är mitt tilltalsnamn men jag heter även Natha och kallas kort för Fia av familjen. Jag föddes i Lund och har sedan min uppväxt flyttat norrut ända fram till 1 september 2018. Då hamnade jag i Kalmar. 

Jag är väldigt öppen som person, öppen för nya typer av människor och öppen för att lära mig allt nytt runt omkring mig eftersom att jag är så nyfiken. Jag tror inte på att allt är möjligt, men är fast troende på att det mesta är. Därmed älskar jag uppmaningar och blir överlycklig när jag gör framgång, stora som små.

Om jag fick chansen att lämna ett fåtal ord till den 10-åriga Sofia så hade jag sagt; "Det kommer inte vara lätt för dig från och med det året du fyller 11. Allt du vill ha måste du strida för, och när du vunnit striden kommer du inte heller få det det priset du önskat dig. I stället är priset något annat som kommer forma dig och ditt framtida "jag", som inte går att värdesätta med existerande enheter. De kommer vara priser som du vunnit, inte fått, och dessa vill du inte utbyta mot något. Så fortsätt, med tålamod."

Tidigare erfarenheter:

Jag är uppväxt inom restaurangbranchen och har tidigare arbetat som servitris som ung men min dröm var någon annanstans. Hittills har jag arbetat som tolk och tandsköterska. Jag tog precis examen inom Odontologi som tandhygienist från Karolinska Institutet nu under sommaren 2018 och valde att säga upp mig från kliniken jag arbetade på och flyttade till Kalmar.

Så vad vill jag göra? Mitt svar idag kommer kanske inte vara som mitt svar om två år. Jag tror på att man aldrig kan bli fullärd och jag gillar att utforska mig fram, vem vet var jag hamnar? Dock älskar jag att bli klar med och avsluta något som jag påbörjat, så jag tror att jag kommer bli en datavetare vid 25-årsåldern i alla fall, inshallah. 